---
id: '07'
url: /blogs/7
title: รู้หรือไม่ ตับแข็ง ฟื้นฟูได้ด้วยตำรับยาสมุนไพร
description: “ตับแข็ง” ปัญหาสุขภาพที่เกิดจากพฤติกรรมการใช้ชีวิต และปัจจัยอื่นหลายสาเหตุ สิ่งสำคัญคือความเชื่อของคนส่วนใหญ่คิดว่า เป็นแล้วไม่มีทางรักษาให้หายขาด ผู้ป่วยต้องอยู่กับโรคเรื้อรังนี้ไปตลอดชีวิต 
image: "/blogs/blogs-7.webp"
--- 

“ตับแข็ง” ปัญหาสุขภาพที่เกิดจากพฤติกรรมการใช้ชีวิต และปัจจัยอื่นหลายสาเหตุ สิ่งสำคัญคือความเชื่อของคนส่วนใหญ่คิดว่า เป็นแล้วไม่มีทางรักษาให้หายขาด ผู้ป่วยต้องอยู่กับโรคเรื้อรังนี้ไปตลอดชีวิต ในความเป็นจริงแล้วหากพบความผิดปกติและพบแพทย์ตั้งแต่เนิ่น ๆ หรือรักษาพร้อมกับดูแลตัวเองอย่างเคร่งครัด ก็สามารถชะลอความรุนแรง จนถึงฟื้นฟูสุขภาพให้กลับมาแข็งแรงได้  ปัจจุบัน ตับแข็งฟื้นฟูได้ด้วยตำรับยาสมุนไพร และเพื่อให้ผู้ป่วยมีทางเลือกในการรักษา บทความนี้สุรพรรณ คลินิก มีความรู้เกี่ยวกับตำรับยา มาแนะนำค่ะ

<br>

[ตับแข็ง คืออะไร]{.font-bold .py-10 .font-bold .text-app-green .text-xl .lg:text-3xl}

<br>

ตับแข็ง คือภาวะที่ทำให้ตับทำงานได้ลดลงจากการอักเสบเรื้อรัง ไม่ว่าจะเป็นการผลิตโปรตีน การเก็บสะสมสารสำคัญและแร่ธาตุต่าง ๆ การทำลายสารพิษ รวมทั้งปิดกั้นการไหลเวียนของเลือดที่ไหลผ่านตับด้วย และเมื่อตับมีการอักเสบเกิดขึ้นซ้ำ ๆ นอกจากทำให้เนื้อเยื่อที่ดีของตับถูกทำลายแล้ว ยังเกิดแผลเป็นและพังผืดขึ้นมาแทนที่ ส่งผลให้เนื้อตับสูญเสียความยืดหยุ่นและกลายเป็นตับแข็งในที่สุด

<br>

[สาเหตุของโรคตับแข็ง]{.font-bold .py-10 .font-bold .text-app-green .text-xl .lg:text-3xl}

<br>

ผู้ป่วยที่มีภาวะตับแข็ง สาเหตุที่ก่อให้เกิดโรคนี้คนส่วนใหญ่มักเข้าใจว่าเกิดจากพฤติกรรมการใช้ชีวิต เกิดจากการดื่มแอลกฮอล์ จากพิษสุราเรื้อรัง ในความเป็นจริง ตับแข็ง เป็นโรคเรื้อรังที่เกิดได้จากหลายสาเหตุ ดังนี้
- &nbsp;1. เกิดจากการดื่มแอลกฮอล์ติดต่อกันเป็นเวลานาน จนกลายเป็นโรคพิษสุราเรื้อรัง
- &nbsp;2. การรับประทานยาบางชนิดติดต่อกันเป็นเวลานาน
- &nbsp;3. การได้รับสารพิษที่มีผลต่อตับ
- &nbsp;4. มีภาวะไขมันพอกตับ ทำให้เกิดตับอักเสบเรื้อรังจนอาจกลายเป็นตับแข็งได้
- &nbsp;5. การติดเชื้อไวรัสตับอักเสบบี ซี และ ดี
- &nbsp;6. ตับอักเสบจากภูมิต้านทานตนเองที่ทำงานไม่ปกติ
- &nbsp;7. ภาวะดีซ่านจากท่อน้ำดีอุดตัน
- &nbsp;8. ภาวะหัวใจล้มเหลวหลายครั้งติดต่อกัน

<br>

[อาการ และความรุนแรงของโรคตับแข็ง]{.font-bold .py-10 .font-bold .text-app-green .text-xl .lg:text-3xl}

<br>

ตับแข็ง ในระยะเริ่มแรกมักไม่มีอาการบ่งบอก หรือไม่แสดงอาการใด ๆ จนกว่าตับจะได้รับความเสียหายอย่างรุนแรง ส่วนอาการและความรุนแรงของโรคมีได้หลายลักษณะ ขึ้นกับระยะและภาวะแทรกซ้อนของโรคตับแข็ง ผู้ป่วยที่มาพบแพทย์ส่วนใหญ่มักมาด้วยอาการและภาวะแทรกซ้อน ดังนี้

<br>

- &nbsp;**•	อาการ ของโรคตับแข็ง**

- &nbsp;1. อาการอ่อนเพลีย เหนื่อยง่าย
- &nbsp;2. ผอม น้ำหนักตัวลดลง เบื่ออาหาร
- &nbsp;3. ตัวเหลือง ตาเหลือง และปัสสาวะสีเข้มขึ้น 
- &nbsp;4. ท้องมาน มีลักษณะท้องโตขึ้น เนื่องจากมีน้ำสะสมในช่องท้อง 	
- &nbsp;5. มีอาการทางสมอง ผู้ป่วยจะละเลยการดูแลตนเอง ไม่มีอาการตอบโต้ ลืมง่าย ไม่มีสมาธิ

<br>

- &nbsp;**•	ภาวะแทรกซ้อนของโรคตับแข็ง**

- &nbsp;1. อาการคันที่ผิวหนังอย่างรุนแรง เนื่องจากสารประกอบของน้ำดีถูกฝังอยู่ในผิวหนัง
- &nbsp;2. ภาวะไตวายจากโรคตับแข็ง 
- &nbsp;3. ภาวะหลอดเลือดขอดในหลอดอาหาร ที่เป็นอันตรายได้แก่เส้นเลือดขอดในหลอดอาหาร
แตกจะทำให้ผู้ป่วยอาเจียนเป็นเลือด อาจถึงซ็อกและเสียชีวิตได้
- &nbsp;4. ภาวะติดเชื้อของน้ำในช่องท้อง
- &nbsp;5. มะเร็งตับ 

<br>

[แนวทางการรักษา และการฟื้นฟูด้วยตำรับยาสมุนไพร]{.font-bold .py-10 .font-bold .text-app-green .text-xl .lg:text-3xl}

<br>

ตับแข็ง เป็นหนึ่งในโรคเรื้อรังที่อันตราย กรณีที่ตรวจพบภาวะตับแข็งระยะแรก และการทำงานของตับยังไม่เสียไปมาก แพทย์อาจแนะนำให้ปรับเปลี่ยนพฤติกรรมการใช้ชีวิต เนื่องจากสาเหตุส่วนหนึ่งเกิดจากการดื่มแอลกฮอล์ติดต่อกันเป็นเวลานาน สำหรับการแนวทางการรักษาโดยแพทย์แผนปัจจุบัน และการฟื้นฟูด้วยตำรับยาสมุนไพรจากแพทย์ทางเลือก สามารถทำได้ดังนี้

<br>

- &nbsp;**•	แนวทางการรักษาโรคตับแข็ง โดยแพทย์แผนปัจจุบัน**

- &nbsp;1. รักษาตามอาการโดยการให้ยาฆ่าเชื้อไวรัสตับอักเสบ หรือการให้ยาจำเพาะโรคที่เป็น
สาเหตุของตับแข็ง
- &nbsp;2. กรณีตับแข็งมีอาการรุกลามมากขึ้นหรือมีภาวะแทรกซ้อน แพทย์จะให้ยาขับปัสสาวะเพื่อ
ขับน้ำและเกลือส่วนเกินออกจากร่างกาย 
- &nbsp;3. การส่องกล้องรักษา
- &nbsp;4. ให้ยาลดความดันในระบบหลอดเลือดดำของตับกรณีที่มีเส้นเลือดโป่งพองในหลอดอาหาร
หรือกระเพาะอาหาร
- &nbsp;5. กรณีตับแข็ง มีภาวะแทรกซ้อนที่รุนแรงไม่สามารถควบคุมได้ด้วยยา  หรือตับไม่สามารถ
ทำงานได้ แพทย์อาจพิจารณารักษาโดยการผ่าตัดเปลี่ยนตับ ซึ่งเป็นการรักษาที่ได้ผลค่อนข้างดี

<br>

- &nbsp;**•	การฟื้นฟูตับแข็งด้วยตำรับยาสมุนไพร จากแพทย์ทางเลือก**

- &nbsp;1. แพทย์แผนไทย จะประเมินสภาพร่างกายและความรุนแรงของภาวะตับแข็ง แล้วทำการ
รักษาด้วยสมุนไพร
- &nbsp;2. การรักษาแบบองค์รวม เป็นการรักษาที่ไม่ได้มุ่งเน้นที่ความเจ็บป่วยเท่านั้น แต่ยังให้
ความสำคัญกับการรักษาที่เชื่อมโยงสัมพันธ์กันทั้งร่ายกาย จิตใจ เพื่อลดความเจ็บปวด ความทุกข์ทรมานจากอาการของโรค ช่วยให้ผู้ป่วยสามารถใช้ชีวิตได้เหมือนคนปกติมากที่สุด
- &nbsp;3. ฟื้นฟูโรคตับแข็งด้วยตำรับยาสมุนไพร เป็นการใช้ยาสมุนไพรประสิทธิภาพสูง5กลุ่ม แต่ละกลุ่มประกอบด้วยสมุนไพรหลายชนิดประสานฤทธิ์กันในการตั้งตำรับยา ซึ่งให้ประโยชน์ต่อการรักษาตามหลักของแพทย์แผนไทย มากกว่าการใช้สมุนไพรเพียงชนิดเดียว

<br>

[ฟื้นฟูสุขภาพผู้ป่วยโรคตับแข็ง ด้วยตำรับยาจากสุรพรรณ คลินิก ดีอย่างไร]{.font-bold .py-10 .font-bold .text-app-green .text-xl .lg:text-3xl}

<br>

สุรพรรณคลินิก เป็นสถานพยาบาลที่ได้รับอนุญาตถูกต้องจาก กรมการแพทย์แผนไทยและการแพทย์ทางเลือก กระทรวงสาธารณสุข เป็นคลินิกการแพทย์แผนไทย ทำการรักษาและดูแลสุขภาพผู้ป่วยตับแข็งและโรคเรื้อรังในทุกระดับด้วยตำรับยา ต่อเนื่องมายาวนานกว่า 60 ปี การฟื้นฟูสุขภาพผู้ป่วยโรคตับแข็ง ด้วยตำรับยาจากสุรพรรณ คลินิก มีข้อดี ดังนี้
- &nbsp;1. ตั้งตำรับยาโดยอาจารย์หมอสุรพรรณ ศิริธรรมวานิช อาจารย์แพทย์แผนไทยผู้เชี่ยวชาญ ซึ่งมีตำรับยากว่า 30 ตำรับครอบคลุมการดูแลโรคเรื้อรังในทุกระดับ
- &nbsp;2. การดูแลผู้ป่วยของสุรพรรณคลินิกเน้นการมุ่งตรงแก้ไขตั้งแต่สาเหตุของโรค และตำรับยายังช่วยฟื้นฟูดูแลอวัยวะภายในที่เกี่ยวข้องทั้งระบบให้ฟื้นฟูกลับมาแข็งแรงไปพร้อมๆกันเป็นการรักษาแบบองค์รวม ตามหลักของการแพทย์แผนไทยอย่างแท้จริง
- &nbsp;3. การรักษาแบบองค์รวมเหมาะกับการรักษาโรคเรื้อรัง เพราะโรคเรื้อรังจะทำให้อวัยวะภายในที่เกี่ยวข้องเสื่อมโทรมไปพร้อมๆกัน การรักษาฟื้นฟูให้กลับมาแข็งแรงทั้งระบบ จะลดโอกาสการกลับมาเป็นซ้ำ ทำให้ผู้ป่วยกลับมาแข็งแรงอย่างยั่งยืน
- &nbsp;4. ตำรับยาของสุรพรรณ คลินิก สืบทอดภายในเท่านั้น เป็นผลิตภัณฑ์ที่ไม่มีวางขาย หรือเผยแพร่โดยทั่วไป ปัจจุบัน มีคุณหมอรัฐพล และคุณหมอธัชวรรณ  ศิริธรรมวานิช เป็นผู้สืบทอดตำรับยาและ แนวทางการรักษาโรค ของอาจารย์หมอสุรพรรณ ศิริธรรมวานิช เจ้าตำรับแพทย์แผนไทยผู้เชี่ยวชาญ

