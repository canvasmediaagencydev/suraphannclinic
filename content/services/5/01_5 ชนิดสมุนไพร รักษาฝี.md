---
id: services-5-1
url: /services/5/1
title: ฝี
image: /services/service-5.webp
description: ฝี เป็นโรคผิวหนังชนิดหนึ่ง มีลักษณะเป็นตุ่มหนองที่มีการอักเสบอยู่ใต้ผิวหนัง เกิดจากการอุดตันของต่อมน้ำมันหรือต่อมเหงื่อใต้ผิวหนัง จนทำให้เกิดการอักเสบรวมไปถึงการอักเสบของรูขุมขนหรือเซลล์ผิวหนังที่ตายแล้ว
--- 

[5 ชนิดสมุนไพร รักษาฝี และแนวทางการรักษาด้วยตำรับยา]{.font-bold .py-10 .font-bold .text-app-green .text-xl .lg:text-3xl}

<br>

การใช้สมุนไพรรักษาโรคและใช้ดูแลสุขภาพ เป็นภูมิปัญญาของคนไทยที่ได้รับการถ่ายทอดและสืบทอดกันมารุ่นต่อรุ่น แม้ปัจจุบันด้านการแพทย์ได้มีการพัฒนาทั้งรูปแบบการรักษา และการใช้เครื่องมือที่ทันสมัย แต่การแพทย์แผนไทยก็ยังเป็นแพทย์ทางเลือกใช้ตำรับยาสมุนไพรช่วยในการรักษา และบรรเทาอาการของโรค โดยเฉพาะโรคเรื้อรังและติดเชื้อรวมทั้ง ฝี โรคติดเชื้อชนิดหนึ่งที่สามารถรักษาให้หายได้ด้วยสมุนไพร

<br>

[ฝี เกิดจากอะไร อันตรายหรือไม่]{.font-bold .py-10 .font-bold .text-app-green .text-xl .lg:text-3xl}

<br>

ฝี เป็นโรคผิวหนังชนิดหนึ่ง มีลักษณะเป็นตุ่มหนองที่มีการอักเสบอยู่ใต้ผิวหนัง เกิดจากการอุดตันของต่อมน้ำมันหรือต่อมเหงื่อใต้ผิวหนัง จนทำให้เกิดการอักเสบรวมไปถึงการอักเสบของรูขุมขนหรือเซลล์ผิวหนังที่ตายแล้ว สาเหตุหลัก ๆ ที่ทำให้เกิดตุ่มฝีและทำให้เกิดการอักเสบ คือการติดเชื้อแบคทีเรียโดยสามารถติดเชื้อได้ทั้งจากภายในหรือภายนอก สำหรับอันตรายของฝีหากดูแลรักษาอย่างถูกวิธีและไม่มีภาวะแทรกซ้อนสามารถหายได้ภายใน 2 – 3 สัปดาห์

<br>

[อาการของฝี และการรักษาด้วยสมุนไพร]{.font-bold .py-10 .font-bold .text-app-green .text-xl .lg:text-3xl}

<br>

อาการของฝีที่พบส่วนใหญ่จะเป็นตุ่มหรือเป็นก้อนนูน มีลักษณะบวม แดง หรือมีอาการอื่น ๆ ขึ้นอยู่กับประเภทของฝีและตำแหน่งที่เกิดฝี เช่น ฝีที่บริเวณผิวหนังจะมีอาการแสบร้อน ผิวหนังบริเวณที่เกิดฝีเป็นสีแดง จะรู้สึกเจ็บปวดมากเมื่อสัมผัสโดนบริเวณที่เกิดฝี  หากมีการอักเสบที่รุนแรงอาจมีไข้สูง ส่วนอาการของฝีที่อวัยวะภายในจะแตกต่างจากฝีที่ผิวหนัง โดยอาการที่พบ ได้แก่ รู้สึกไม่สบายตัวในบริเวณที่เกิดฝี เหนื่อยล้า อ่อนเพลีย ไม่มีแรง และมีไข้ หนาวสั่น

<br>

การรักษาฝีด้วยสมุนไพร เป็นภูมิปัญญาของคนโบราณที่นอกจากมุ่งเน้นด้านการรักษา เพื่อช่วยลดการอักเสบแล้ว ฝียังเป็นโรคผิวหนังที่เกิดขึ้นได้กับทุกส่วนบนร่างกาย เช่น เกิดภายในร่มผ้าหรือบริเวณที่ลับ ทำให้ผู้ป่วยรู้สึกอายไม่กล้าที่จะรักษา การรักษาฝีด้วยสมุนไพรจึงเป็นภูมิปัญญาดั้งเดิมที่ช่วยให้ผู้ป่วยได้รักษาตนเอง เช่น การใช้สมุนไพรสดพอกบริเวณฝี หรือคั้นน้ำจากใบของพืชสมุนไพร แล้วใช้ทาบริเวณฝี เป็นต้น

<br>

[5 ชนิดสมุนไพร ใช้รักษาฝี ]{.font-bold .py-10 .font-bold .text-app-green .text-xl .lg:text-3xl}

<br>

การใช้สมุนไพรรักษาฝี คือภูมิปัญญาชาวบ้านที่มีมาแต่โบราณ โดยนำพืชสมุนไพรหลากหลายชนิดที่มีสรรพคุณช่วยลดการอักเสบ ลดความร้อนของแผล ลดอาการปวดฝี มาใช้บำบัดรักษาทั้งแบบสดและแปรรูปเป็นตำรับยา สำหรับสมุนไพรที่มีสรรพคุณในการใช้รักษาฝีมีหลายชนิด เช่น

<br>

- &nbsp;**1. ว่านหางจระเข้**

ว่านหางจระเข้ เป็นสมุนไพรรักษาฝีที่นิยมใช้แบบสด โดยการนำวุ้นของว่านหางจระเข้มาพอก
บริเวณหัวฝี เพื่อลดอาการปวด แสบ และลดความร้อนของแผล เนื่องจากวุ้นของใบว่านหางจระเข้ มีสารที่มี
ฤทธิ์ต้านเชื้อแบคทีเรีย ช่วยสมานแผลได้

<br>

- &nbsp;**2. ขมิ้นชัน**

ขมิ้นชัน เป็นพืชสมุนไพรที่นอกจากนิยมใช้ดูแลผิวพรรณแล้ว ในขมิ้นชันยังมีน้ำมันหอมระเหย ที่
มีสรรพคุณในการฆ่าเชื้อแบคทีเรีย ช่วยลดอาการอักเสบและซับหนอง การรักษาฝีทำได้โดยการขูดขมิ้นชันสดแล้วนำมาพอกที่หัวฝี หรือใช้ผงขมิ้นผสมน้ำสะอาดแล้วทาบริเวณฝี

<br>

- &nbsp;**3. ฟ้าทะลายโจร**

ฟ้าทะลายโจร เป็นพืชสมุนไพรที่มีฤทธิ์ช่วยสร้างภูมิคุ้มกันให้แก่ร่างกาย การรับประทานจะช่วย
ป้องกันไม่ให้เป็นหวัดง่าย และช่วยระงับอาการอักเสบ การใช้รักษาฝีตามภูมิปัญญาโบราณ จะนำฟ้าทะลายโจรไปต้มผสมเกลือเล็กน้อยแล้วดื่ม ส่วนกากที่ได้จากการต้มจะนำไปพอกหรือทาที่หัวฝี

<br>

- &nbsp;**4. ชุมเห็ดเทศ**

ชุมเห็ดเทศ เป็นสมุนไพรไทยที่มีรายงานการวิจัยระบุว่า สารสกัดจากใบของชุมเห็ดเทศ คือ 
แอนทราควิโนน สามารถฆ่าเชื้อแบคทีเรียและมีฤทธิ์ต้านเชื้อราได้ การใช้รักษาฝีทำได้โดยนำใบและก้านสด มาต้มกับน้ำ และเคี่ยวให้เหือดเหลือน้ำประมาณ 1 ใน 3 จากนั้นนำไปใช้ล้างฝี 

<br>

- &nbsp;**5. ใบบัวบก**

ใบบัวบก เป็นพืชสมุนไพรใกล้ตัวเรา เพราะเป็นได้ทั้งพืชผักและสมุนไพร สรรพคุณที่โดดเด่นของใบบัวบก เนื่องจากมีสารออกฤทธิ์ที่ช่วยสมานแผล รวมถึงการฆ่าเชื้อแบคทีเรียที่ทำให้เกิดหนอง ฆ่าเชื้อรา และลดการอักเสบได้ จึงเป็นสมุนไพรอีกชนิดหนึ่งที่นิยมนำมารักษาฝี โดยนำใบบัวบกสดมาล้างให้สะอาด แล้วคั้นเอาแต่น้ำมาชโลมบริเวณที่เป็นฝีหรือจะใช้กากที่คั้นเสร็จพอกหัวฝี

<br>

เนื่องจากสมุนไพรเดี่ยวมีฤทธิ์อ่อน ทำให้การรักษาอาจไม่ครอบคลุมอาการและไม่สามารถเข้าไปรักษาถึงสาเหตุได้ ทำให้อาจหายช้า หรือกลับมาเป็นซ้ำเมื่อไม่ได้รับการรักษาที่ถูกต้อง

<br>

[การรักษาฝี ด้วยตำรับยา จากสุรพรรณ คลินิก]{.font-bold .py-10 .font-bold .text-app-green .text-xl .lg:text-3xl}

<br>


การใช้สมุนไพรที่มีสรรพคุณทางยาในการรักษาฝีและโรคเรื้อรังต่าง ๆ แม้จะเป็นภูมิปัญญาที่สืบทอดกันมาตั้งแต่โบราณ แต่การใช้สมุนไพรโดยขาดความรู้ความเข้าใจและใช้ไม่ถูกวิธี อาจทำให้เกิดโทษได้และการใช้สมุนไพรในการดูแลสุขภาพ รวมทั้งใช้รักษาฝี ตามศาสตร์การแพทย์แผนไทยมีทั้งยาเดี่ยวและตำรับยา สำหรับการนำสมุนไพรมาใช้อย่างถูกหลักควรเป็น “ตำรับยา” เท่านั้น เพราะการรักษาด้วยตำรับยา  สามารถรักษาลงลึกถึงสาเหตุ ฟื้นฟูอวัยวะที่เกี่ยวข้องทั้งระบบให้ฟื้นฟูไปพร้อมๆกัน ทำให้อาการป่วยไม่กลับมาเป็นซ้ำพร้อมกับสุขภาพที่ดีขึ้นทั้งระบบ

<br>

การรักษาฝี ด้วยตำรับยา จากสุรพรรณ คลินิก เป็นการสืบทอดตำรับยาจากรุ่นสู่รุ่นภายในตระกูล โดย คุณหมอรัฐพล และคุณหมอธัชวรรณ ศิริธรรมวานิช แพทย์ผู้ได้รับการสืบทอดโดยตรงจาก เจ้าตำรับแพทย์แผนไทย อาจารย์หมอสุรพรรณ ศิริธรรมวานิช ผู้เชี่ยวชาญการตั้งตำรับยาสมุนไพร ตามตำรับดั้งเดิม ที่ให้ผลลัพธ์ในการรักษาที่เห็นผลชัดเจน มุ่งรักษาและฟื้นฟูลงลึกถึงสาเหตุ นำการรักษาแผนไทย จีน อินเดีย มาประยุกต์โดยจุดเด่นในการรักษาแต่ละแผนมาปรับใช้ด้วยกันอย่างเหมาะสม โดยตำรับยาที่อาจารย์หมอสุรพรรณตั้งตำรับเพื่อใช้ในการรักษา จ่ายให้คนไข้ที่เข้ามารับการรักษาที่คลินิก ไม่มีจำหน่ายทั่วไป ผู้สนใจสามารถติดต่อสอบถามได้ที่ สุรพรรณ คลินิก การแพทย์แผนไทย
